<html><head><title>Ron Valstar Algemene Voorwaarden 2011</title><style type="text/css">ol{margin:0;padding:0}p{margin:0}.c0{line-height:1.0;direction:ltr;margin:0;padding-bottom:3.0pt}.c3{line-height:1.0;direction:ltr;margin:0;padding-bottom:12.0pt}.c1{color:#000000;font-size:8pt;font-family:Verdana;font-weight:bold}.c7{color:#000000;font-size:8pt;font-family:Times New Roman}.c4{color:#000000;font-size:8pt;font-family:Verdana}.c2{line-height:1.0;direction:ltr;margin-left:36.0pt}.c5{line-height:1.0;direction:ltr;padding-bottom:12.0pt}.c11{width:486.0pt;padding:30.0pt 37.5pt 30.0pt 37.5pt}.c6{line-height:1.0;direction:ltr}.c12{padding-top:12.0pt}.c8{font-weight:bold}.c10{background-color:#ffffff}.c9{padding-bottom:14.0pt}body{color:#000000;font-size:8pt;background-color:#ffffff;font-family:Times New Roman}h1{color:#000000;font-size:18pt;background-color:#ffffff;margin:0;font-family:Times New Roman;font-weight:bold;padding:0}h2{color:#000000;font-size:14pt;background-color:#ffffff;margin:0;font-family:Times New Roman;font-weight:bold;padding:0}h3{color:#000000;font-size:12pt;background-color:#ffffff;margin:0;font-family:Times New Roman;font-weight:bold;padding:0}h4{color:#000000;font-size:10pt;background-color:#ffffff;margin:0;font-family:Times New Roman;font-weight:bold;padding:0}h5{color:#000000;font-size:8pt;background-color:#ffffff;margin:0;font-family:Times New Roman;font-weight:bold;padding:0}h6{color:#000000;font-size:8pt;background-color:#ffffff;margin:0;font-family:Times New Roman;font-weight:bold;padding:0}</style></head><body class="c10 c11"><h2 class="c3 c12"><span class="c1">Ron Valstar :: Algemene voorwaarden</span></h2><h2 class="c3"><span class="c1">Artikel 1. Algemeen</span></h2><h2 class="c0"><span class="c1">1.1 Toepasselijkheid algemene voorwaarden</span></h2><p class="c5"><span class="c4">Deze voorwaarden zijn, behoudens afwijkingen in de algemene voorwaarden van de verschillende aangeboden diensten, van toepassing op elke overeenkomst en rechtsbetrekking tussen Ron Valstar en een natuurlijk- of rechtspersoon, hierna te noemen klant. Eventuele algemene voorwaarden van de klant zijn niet van toepassing, zelfs niet indien zij met uitsluiting van de onderhevige van toepassing worden verklaard.</span></p><h2 class="c0"><span class="c1">1.2 Offerte</span></h2><p class="c5"><span class="c4">Offertes zijn 2 weken geldig. Prijsopgaven kunnen wijzigingen ondergaan door een onvoorziene verandering in de werkzaamheden.</span></p><h2 class="c0"><span class="c1">1.3 Schriftelijke bevestiging</span></h2><p class="c5"><span class="c4">Opdrachten dienen door de klant schriftelijk te worden bevestigd. Indien de klant dit nalaat, maar er desondanks mee instemt dat Ron Valstar een aanvang met het uitvoeren van de opdracht maakt, dan zal de inhoud van de offerte als overeengekomen gelden. Nadere mondelinge afspraken en bedingen binden Ron Valstar nadat deze eerst schriftelijk door Ron Valstar zijn bevestigd.</span></p><h2 class="c0"><span class="c1">1.4 Pitches</span></h2><p class="c5"><span class="c4">Wanneer de klant een zelfde opdracht tegelijkertijd aan anderen partijen dan Ron Valstar wenst te verstrekken, dient hij Ron Valstar, onder vermelding van de namen van deze anderen, hiervan op de hoogte te stellen.</span></p><h2 class="c0"><span class="c1">1.5 Een zelfde opdracht eerder aan anderen verstrekt</span></h2><p class="c5"><span class="c4">Indien een klant een zelfde opdracht reeds eerder aan een ander heeft verstrekt, dient hij Ron Valstar, onder vermelding van de naam van de ander, hiervan op de hoogte te stellen.</span></p><h2 class="c3"><span class="c1">Artikel 2 De uitvoering van de overeenkomst</span></h2><h2 class="c0"><span class="c1">2.1 Uitvoeren opdracht</span></h2><p class="c5"><span class="c4">Ron Valstar zal zich inspannen de opdracht zorgvuldig en onafhankelijk uit te voeren, de belangen van de klant naar beste weten te behartigen en te streven naar een voor de klant bruikbaar resultaat. Voor zover noodzakelijk zal Ron Valstar de klant op de hoogte houden van de voortgang van de werkzaamheden.</span></p><h2 class="c0"><span class="c1">2.2 Verstrekken van gegevens</span></h2><p class="c5"><span class="c4">De klant is gehouden al datgene te doen, wat redelijkerwijs nodig of wenselijk is om een tijdige en juiste levering door Ron Valstar mogelijk te maken, zulks in het bijzonder door het tijdig (laten) aanleveren van volledige, deugdelijke en duidelijke gegevens of materialen. Indien deze gegevens of materialen niet tijdig aan Ron Valstar zijn verstrekt, heeft Ron Valstar het recht de uitvoering van de overeenkomst op te schorten en/of de uit de vertraging voortvloeiende extra kosten volgens de gebruikelijke tarieven aan de opdrachtgever in rekening te brengen.</span></p><h2 class="c0"><span class="c1">2.3 Aanvraag offertes toeleveranciers</span></h2><p class="c5"><span class="c4">Indien Ron Valstar op verzoek van de klant een begroting voor kosten van derden opstelt, dan zal deze begroting slechts een indicatieve strekking hebben. Desgewenst kan Ron Valstar namens de klant offertes aanvragen.</span></p><h2 class="c0"><span class="c1">2.4 Gebruik toeleveranciers</span></h2><p class="c5"><span class="c4">Tenzij anders overeengekomen, worden opdrachten aan derden, in het kader van de totstandkoming van een eindproduct, door of namens de klant verstrekt. Op verzoek van de klant kan Ron Valstar, voor rekening en risico van de klant, als gemachtigde optreden. Partijen kunnen hiervoor een nader over een te komen vergoeding afspreken. Indien bij de uitvoering van de opdracht Ron Valstar volgens afspraak voor eigen rekening en risico goederen of diensten van derden betrekt, waarna deze goederen of diensten worden doorgegeven aan de klant, dan zullen de bepalingen uit de algemene voorwaarden van de toeleverancier met betrekking tot de kwaliteit, kwantiteit, hoedanigheid en levering van deze goederen of diensten ook gelden jegens de klant.</span></p><h2 class="c0"><span class="c1">2.5 Openbaarmaking en verveelvoudiging</span></h2><p class="c5"><span class="c4">Alvorens tot productie, verveelvoudiging of openbaarmaking wordt overgegaan dienen partijen elkaar in de gelegenheid te stellen de laatste modellen, prototypes of proeven van het eindproduct te controleren en goed te keuren. Indien Ron Valstar, al dan niet in naam van de klant, opdrachten of aanwijzingen aan productiebedrijven of andere derden zal geven, dan dient de klant op verzoek van Ron Valstar zijn hierboven genoemde goedkeuring schriftelijk te bevestigen.</span></p><h2 class="c0"><span class="c1">2.6 Termijn van levering</span></h2><p class="c5"><span class="c4">Een door Ron Valstar opgegeven termijn voor het volbrengen van het eindproduct heeft een indicatieve strekking en geven de opdrachtgever bij overschrijding ervan geen recht op ontbinding of schadevergoeding, tenzij uit de aard of de inhoud van de overeenkomst anders blijkt. Ron Valstar is, ook bij een opgegeven termijn voor het volbrengen van het eindproduct, eerst in verzuim nadat de klant hem/haar bij aangetekend schrijven in gebreke heeft gesteld en nakoming binnen de in de ingebrekestelling genoemde redelijke termijn uitblijft.</span></p><h2 class="c0"><span class="c1">2.7 Tests, vergunningen en wettelijke bepalingen</span></h2><p class="c5"><span class="c4">Tenzij anders is overeengekomen behoren het uitvoeren van tests, het aanvragen van vergunningen en het beoordelen of instructies van de klant voldoen aan wettelijke of kwaliteitsnormen niet tot de opdracht van Ron Valstar.</span></p><h2 class="c0"><span class="c1">2.8 Oplevering</span></h2><p class="c5"><span class="c4">Tenzij dit uitdrukkelijk is overeengekomen, behoort het overdragen van bronbestanden, broncode, illustraties, prototypes, ontwerpen, ontwerpschetsen, films en andere materialen of (digitale) bestanden, die bij de ontwikkeling van het eindproduct tot stand zijn gekomen, niet tot de verplichting van Ron Valstar</span><span class="c4">.</span></p><h2 class="c0"><span class="c1">2.9 Klachten</span></h2><p class="c5"><span class="c4">Klachten moeten binnen tien werkdagen na afronding van een opdracht, schriftelijk aan Ron Valstar te worden meegedeeld.</span></p><h2 class="c3"><span class="c1">Artikel 3 Intellectueel eigendom en eigendomsrechten</span></h2><h2 class="c0"><span class="c1">3.1 Auteursrecht en industri&euml;le eigendom</span></h2><p class="c5"><span class="c4">Tenzij anders overeengekomen, komen alle uit de opdracht voortkomende rechten van intellectuele eigendom, waaronder het octrooirecht, het modelrecht en het auteursrecht, toe aan Ron Valstar. Voor zover dergelijke rechten verkregen kan worden door een depot of registratie, dan is uitsluitend Ron Valstar daartoe bevoegd.</span></p><h2 class="c0"><span class="c1">3.2 Onderzoek naar het bestaan van rechten</span></h2><p class="c5"><span class="c4">Tenzij anders overeengekomen, behoort niet tot de opdracht het uitvoeren van onderzoek naar het bestaan van octrooirechten, merkrechten, tekening of modelrechten, auteursrechten en portretrechten van derden. Ditzelfde geldt voor een eventueel onderzoek naar de mogelijkheid van dergelijke beschermingsvormen voor de klant.</span></p><h2 class="c0"><span class="c1">3.3 Naamsvermelding</span></h2><p class="c5"><span class="c4">Tenzij het werk er zich niet voor leent, is Ron Valstar te allen tijde gerechtigd om zijn/haar naam op of bij het werk te (laten) vermelden of verwijderen en is het de klant niet toegestaan zonder voorafgaande toestemming het werk zonder vermelding van de naam van Ron Valstar openbaar te maken of te verveelvoudigen.</span></p><h2 class="c0"><span class="c1">3.4 Eigendom bij Ron Valstar</span></h2><p class="c6"><span class="c4">Tenzij anders overeengekomen, blijven de in het kader van de opdracht door Ron Valstar tot stand gebrachte bronbestanden, broncode, illustraties, prototypes, ontwerpen, ontwerpschetsen, films en andere materialen of (digitale) bestanden, eigendom van Ron Valstar, ongeacht of deze aan de klant of aan derden ter hand zijn gesteld.</span></p><p class="c6"><span class="c7 c8">&nbsp;</span></p><p class="c6"><span class="c1">3.5 Gebruik bronbestanden</span></p><p class="c5"><span class="c4">Tenzij anders overeengekomen,&nbsp; geldt voor aan de klant of aan derden ter hand gestelde bronbestanden artikel 4.1.</span></p><h2 class="c3"><span class="c1">Artikel 4 Gebruik en licentie</span></h2><h2 class="c0"><span class="c1">4.1 Het gebruik</span></h2><p class="c5"><span class="c4">Wanneer de klant volledig voldoet aan zijn verplichtingen ingevolge de overeenkomst met Ron Valstar, verkrijgt hij een exclusieve licentie tot het gebruik van het eindproduct voor zover dit betreft het recht van openbaarmaking en verveelvoudiging overeenkomstig de bij de opdracht overeengekomen bestemming. Zijn er over de bestemming geen afspraken gemaakt, dan blijft de licentieverlening beperkt tot dat gebruik van het eindproduct, waarvoor op het moment van het verstrekken van de opdracht vaststaande voornemens bestonden. Deze voornemens dienen aantoonbaar voor het sluiten van de overeenkomst aan Ron Valstar bekend te zijn gemaakt.</span></p><h2 class="c0"><span class="c1">4.2 Wijzigingen</span></h2><p class="c5"><span class="c4">Tenzij anders is overeengekomen, is het de klant niet toegestaan om zonder schriftelijke toestemming van Ron Valstar veranderingen in de voorlopige of definitieve versies van het product, aan te brengen of te laten aanbrengen.</span></p><h2 class="c0"><span class="c1">4.3 Eigen promotie</span></h2><p class="c5"><span class="c4">Ron Valstar heeft met inachtneming van de belangen van de klant, de vrijheid om het eindproduct te gebruiken voor zijn eigen publiciteit of promotie.</span></p><h2 class="c3"><span class="c1">Artikel 5 Honorarium</span></h2><h2 class="c0"><span class="c1">5.1 Honorarium en bijkomende kosten</span></h2><p class="c5"><span class="c4">Naast het overeengekomen honorarium komen ook de kosten, die Ron Valstar voor de uitvoering van de opdracht maakt, voor vergoeding in aanmerking.</span></p><h2 class="c0"><span class="c1">5.2 Honorarium voor meerwerk</span></h2><p class="c5"><span class="c4">Indien Ron Valstar door het niet tijdig of niet aanleveren van volledige, deugdelijke en duidelijke gegevens/materialen of door een gewijzigde hetzij onjuiste opdracht of briefing genoodzaakt is meer of andere werkzaamheden te verrichten, zullen deze werkzaamheden apart worden gehonoreerd, op basis van de gebruikelijk door Ron Valstar gehanteerde honorariumtarieven.</span></p><h2 class="c0"><span class="c1">5.3 Accountantsonderzoek</span></h2><p class="c5"><span class="c4">Indien de honorering op enige wijze afhankelijk is gesteld van feiten of omstandigheden, die moeten blijken uit de administratie van de klant, heeft Ron Valstar na een opgave van de klant het recht de administratie van de klant door een registeraccountant te laten controleren. Indien uit zo&#39;n controle blijkt dat de opgave van de klant niet overeenkomt met de werkelijke gang van zaken, zullen de kosten van deze controle voor rekening van de klant komen.</span></p><h2 class="c3"><span class="c1">Artikel 6 Betaling</span></h2><h2 class="c0"><span class="c1">6.1 Betalingsverplichting</span></h2><p class="c5"><span class="c4">Betalingen dienen plaats te vinden binnen 14 dagen na factuurdatum tenzij anders overeengekomen. Indien na het verstrijken van deze termijn door Ron Valstar nog geen (volledige) betaling is ontvangen, is de klant in verzuim en is hij een rente verschuldigd gelijk aan de wettelijke rente. Alle door Ron Valstar gemaakte kosten, zoals proceskosten en buitengerechtelijke en gerechtelijke kosten, daaronder begrepen de kosten voor juridische bijstand, deurwaarders en incassobureaus, gemaakt in verband met te late betalingen, komen ten laste van de klant. De buitengerechtelijke kosten worden gesteld op ten minste 10% van het faktuurbedrag met een minimum van f 250,--.</span></p><h2 class="c0"><span class="c1">6.2 Periodieke betalingen</span></h2><p class="c5"><span class="c4">Ron Valstar heeft het recht zijn honorarium maandelijks in rekening te brengen voor verrichte werkzaamheden en gemaakte kosten ten behoeve van de uitvoering van een opdracht.</span></p><h2 class="c0"><span class="c1">6.3 Geen korting of compensatie</span></h2><p class="c5"><span class="c4">De klant verricht de aan Ron Valstar verschuldigde betalingen zonder korting of compensatie, behoudens verrekening met op de overeenkomst betrekking hebbende verrekenbare voorschotten, die hij aan Ron Valstar heeft verstrekt.</span></p><h2 class="c0"><span class="c1">6.4 Vervallen licentie</span></h2><p class="c5"><span class="c4">Vanaf het moment dat de klant zijn betalingsverplichtingen uit hoofde van de overeenkomst niet (volledig) nakomt of anderzins in gebreke is, is het de klant niet (langer) toegestaan de ter beschikking gestelde resultaten te gebruiken en komt elke in het kader van de opdracht aan de klant verstrekte licentie te vervallen, tenzij de tekortkoming van de klant in het licht van de gehele opdracht van ondergeschikte betekenis is.</span></p><h2 class="c3"><span class="c1">Artikel 7 Opzegging en ontbinding overeenkomst</span></h2><h2 class="c0"><span class="c1">7.1 Opzegging overeenkomst door klant</span></h2><p class="c5"><span class="c4">Wanneer de klant een overeenkomst opzegt, dient hij, naast een schadevergoeding, het honorarium en de gemaakte kosten met betrekking tot de tot dan verrichte werkzaamheden te betalen.</span></p><h2 class="c0"><span class="c1">7.2 Ontbinding overeenkomst door Ron Valstar</span></h2><p class="c5"><span class="c4">Indien de overeenkomst door Ron Valstar wordt ontbonden wegens een toerekenbare tekortkoming in de nakoming van de overeenkomst door de klant, dient de klant, naast een schadevergoeding, het honorarium en de gemaakte kosten met betrekking tot de tot dan verrichte werkzaamheden te betalen. Gedragingen van de klant op grond waarvan van Ron Valstar redelijkerwijs niet meer gevergd kan worden dat de opdracht wordt afgerond, worden in dit verband mede beschouwd als toerekenbare tekortkoming.</span></p><h2 class="c0"><span class="c1">7.3 Schadevergoeding</span></h2><p class="c5"><span class="c4">De schadevergoeding bedoeld in de vorige twee leden van dit artikel zal tenminste omvatten de kosten voortvloeiend uit de door Ron Valstar op eigen naam voor de vervulling van de opdracht aangegane verbintenissen met derden, alsmede 30% van het resterende deel van het honorarium welke de klant bij volledige vervulling van de opdracht verschuldigd zou zijn.</span></p><h2 class="c0"><span class="c1">7.4 Faillissement</span></h2><p class="c5"><span class="c4">Zowel Ron Valstar als de klant hebben het recht de overeenkomst onmiddellijk geheel of gedeeltelijk te ontbinden in geval van faillissement of surc&eacute;ance van de andere partij.</span></p><h2 class="c0"><span class="c1">7.5 Gebruik resultaat na voortijdige be&euml;indiging</span></h2><p class="c5"><span class="c4">Indien de opdracht, om welke reden dan ook, voortijdig wordt be&euml;indigd, is het de klant niet (langer) toegestaan de hem ter beschikking gestelde ontwerpen of bestanden te gebruiken en komt elke in het kader van de opdracht aan de klant verstrekte licentie te vervallen.</span></p><h2 class="c0"><span class="c1">7.6 Duurovereenkomsten</span></h2><p class="c5"><span class="c4">Wanneer de werkzaamheden van Ron Valstar bestaan uit het bij herhaling verrichten van soortgelijke werkzaamheden, dan zal de daarvoor geldende overeenkomst, tenzij schriftelijk anders is overeengekomen, gelden voor onbepaalde tijd. Deze overeenkomst kan slechts worden be&euml;indigd door schriftelijke opzegging, met inachtneming van een redelijke opzegtermijn van ten minste drie maanden.</span></p><h2 class="c3"><span class="c1">Artikel 8 Garanties en vrijwaringen</span></h2><h2 class="c0"><span class="c1">8.1 Auteursrechthebbende</span></h2><p class="c5"><span class="c4">Ron Valstar garandeert dat het geleverde door of vanwege hem/haar is vervaardigd en dat, indien er auteursrecht op het eindproduct rust, hij/zij geldt als maker in de zin van de Auteurswet en als auteursrechthebbende over het werk kan beschikken.</span></p><h2 class="c0"><span class="c1">8.2 Vrijwaring voor aanspraken m.b.t. gebruik ontwerp</span></h2><p class="c5"><span class="c4">De klant vrijwaart Ron Valstar of door Ron Valstar bij de opdracht ingeschakelde personen voor alle aanspraken van derden voortvloeiend uit de toepassingen of het gebruik van het resultaat van de opdracht.</span></p><h2 class="c0"><span class="c1">8.3 Verstrekte materialen en gegevens</span></h2><p class="c5"><span class="c4">De klant vrijwaart Ron Valstar voor aanspraken met betrekking tot rechten van intellectuele eigendom op door de klant verstrekte materialen of gegevens, die bij de uitvoering van de opdracht worden gebruikt.</span></p><h2 class="c3"><span class="c1">Artikel 9 Aansprakelijkheid</span></h2><h2 class="c0"><span class="c1">9.1 Aansprakelijkheid</span></h2><p class="c6 c9"><span class="c4">Ron Valstar kan niet aansprakelijk worden gesteld voor:</span></p><p class="c2"><span class="c4">1.</span><span class="c7">&nbsp;&nbsp;&nbsp;&nbsp;&nbsp; </span><span class="c4">fouten in het materiaal dat door de klant ter hand is gesteld.</span></p><p class="c2"><span class="c4">2.</span><span class="c7">&nbsp;&nbsp;&nbsp;&nbsp;&nbsp; </span><span class="c4">misverstanden of fouten ten aanzien van de uitvoering van de overeenkomst indien deze hun aanleiding of oorzaak vinden in handelingen van de klant, zoals het niet tijdig of niet aanleveren van volledige, deugdelijke en duidelijke gegevens / materialen.</span></p><p class="c2"><span class="c4">3.</span><span class="c7">&nbsp;&nbsp;&nbsp;&nbsp;&nbsp; </span><span class="c4">fouten van door of namens de klant ingeschakelde derden.</span></p><p class="c2"><span class="c4">4.</span><span class="c7">&nbsp;&nbsp;&nbsp;&nbsp;&nbsp; </span><span class="c4">gebreken in offertes van toeleveranciers of voor overschrijdingen van prijsopgaven van toeleveranciers.</span></p><p class="c2"><span class="c4">5.</span><span class="c7">&nbsp;&nbsp;&nbsp;&nbsp;&nbsp; </span><span class="c4">fouten in het eindproduct of de tekst/gegevens, indien de klant, overeenkomstig het bepaalde in art. 2.5 zijn goedkeuring heeft gegeven, dan wel in de gelegenheid is gesteld een controle uit te voeren en te kennen heeft gegeven aan een dergelijke controle geen behoefte te hebben.</span></p><p class="c2 c9"><span class="c4">6.</span><span class="c7">&nbsp;&nbsp;&nbsp;&nbsp;&nbsp; </span><span class="c4">fouten in het eindproduct of de tekst/gegevens, indien de klant het tot stand brengen of laten uitvoeren van een bepaald(e) model, prototype of proef achterwege heeft gelaten, en deze fouten in een dergelijk(e) model, prototype of proef wel waarneembaar zouden zijn geweest.</span></p><h2 class="c0"><span class="c1">9.2 Beperking aansprakelijkheid</span></h2><p class="c5"><span class="c4">Behoudens in geval van opzet of grove schuld van Ron Valstar, is de aansprakelijkheid van Ron Valstar voor schade uit hoofde van een overeenkomst of van een jegens de klant gepleegde onrechtmatige daad, beperkt tot een bedrag dat in redelijkheid in verhouding staat tot de omvang van de opdracht, met dien verstande dat dit bedrag niet hoger zal zijn dan &euro; 20.000,- of, indien het aan de opdracht verbonden honorarium hoger is, het bedrag van dit honorarium.</span></p><h2 class="c0"><span class="c1">9.3 Verval aansprakelijkheid</span></h2><p class="c5"><span class="c4">Elke aansprakelijkheid vervalt door het verloop van &eacute;&eacute;n jaar vanaf het moment dat de opdracht is voltooid.</span></p><h2 class="c0"><span class="c1">9.4 Kopie&euml;n materialen</span></h2><p class="c5"><span class="c4">De klant is gehouden, indien redelijkerwijs mogelijk, kopie&euml;n van door hem verstrekte materialen en gegevens onder zich te houden tot de opdracht is vervuld. Indien de klant dit nalaat, kan Ron Valstar niet aansprakelijk worden gesteld voor schade die bij het bestaan van deze kopie&euml;n niet was opgetreden.</span></p><h2 class="c0"><span class="c1">9.5 Bewaarplicht</span></h2><p class="c5"><span class="c4">Na het voltooien van de opdracht hebben noch de klant noch Ron Valstar jegens elkaar een bewaarplicht met betrekking tot de gebruikte materialen en gegevens.</span></p><h2 class="c0"><span class="c1">9.6 Schade aan computer systemen</span></h2><p class="c5"><span class="c4">Tenzij de klant een rechtspersoon is en artikel 9.2 geldt, is Ron Valstar is niet aansprakelijk voor schade aan computer systemen, toegebracht tijdens het gebruik van een door Ron Valstar geproduceerde applicatie of bestand.</span></p><h2 class="c0"><span class="c1">9.7 Virussen</span></h2><p class="c5"><span class="c4">Tenzij de klant een rechtspersoon is en artikel 9.2 geldt, is Ron Valstar is niet aansprakelijk voor schade aan computer systemen, toegebracht door een virus, of welke vorm van zelf replicerende code dan ook. Ron Valstar zal er echter alles aan doen haar eigen systemen te vrijwaren van virussen.</span></p><h2 class="c0"><span class="c1">9.8 Stand der techniek</span></h2><p class="c5"><span class="c4">Tenzij anders overeengekomen kan Ron Valstar niet verantwoordelijk worden gesteld voor het niet werken van producten in systemen of applicaties ouder of nieuwer dan de stand der techniek ten tijde van de gesloten overeenkomst. Het resultaat en de weergave zijn afhankelijk van externe factoren zoals: hardware, type besturingssysteem en instellingen, reeds ge&iuml;nstalleerde software, browsertype en browserversie. Ron Valstar kan niet aansprakelijk worden gesteld voor de invloed van externe factoren op de werking van het eindproduct.</span></p><h2 class="c0"><span class="c1">9.9 Bugs</span></h2><p class="c5"><span class="c4">Indien een product tijdens de ontwikkeling en/of na oplevering, en volgens overeenkomst, afhankelijk is van software van derden, is Ron Valstar niet aansprakelijk voor schade aan de klant voortvloeiend uit het aantoonbaar optreden van bugs of ander soort disfunctionering van het product mits dit het gevolg is van het gebruik van software van derden.</span></p><h2 class="c3"><span class="c1">Artikel 10 Overige bepalingen</span></h2><h2 class="c0"><span class="c1">10.1 Overdracht aan derden</span></h2><p class="c5"><span class="c4">Het is de klant niet toegestaan enig recht uit een met Ron Valstar gesloten overeenkomst aan derden over te dragen, anders dan bij overdracht van zijn gehele onderneming.</span></p><h2 class="c0"><span class="c1">10.2 Vertrouwelijkheid</span></h2><p class="c5"><span class="c4">Partijen zijn gehouden feiten en omstandigheden, die in het kader van de opdracht aan de andere partij ter kennis komen, vertrouwelijk te behandelen. Derden, die bij de uitvoering van de opdracht worden betrokken, zullen ten aanzien van deze feiten en omstandigheden afkomstig van de andere partij aan een zelfde vertrouwelijke behandeling worden gebonden.</span></p><h2 class="c0"><span class="c1">10.3 Opschriften</span></h2><p class="c5"><span class="c4">De opschriften in deze algemene voorwaarden dienen slechts om de leesbaarheid te bevorderen en vormen geen onderdeel van deze voorwaarden.</span></p><h2 class="c0"><span class="c1">10.4 Nederlands recht</span></h2><p class="c6"><span class="c4">Op de overeenkomst tussen Ron Valstar en een klant is het Nederlands recht van toepassing. De rechter tot het kennisnemen van geschillen tussen Ron Valstar en de klant is de bevoegde rechter in het arrondissement waar Ron Valstar is gevestigd.</span></p></body></html>